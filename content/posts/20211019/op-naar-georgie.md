---
title: "Op naar Georgië!"
date: 2021-10-19T20:03:52+04:00
image: "vliegtuig.png"
---

Georgië, een land waarvan je de naam wel eens hoort, maar die je niet zomaar even op de kaart kan aanwijzen. Wanneer twee vrienden van je besluiten om een half jaar te gaan studeren in Tbilisi, de hoofdstad van Georgië, is de interesse gewekt. Een maand voor vertrek heb ik de knoop doorgehakt en een vliegticket gekocht.

Mijn vakantie naar Georgië is de voornaamste reden dat ik eindelijk de tijd heb genomen om deze blog op te zetten. Het domeinnaam lag al jáááren te verstoffen. Nu ik tegenwoordig de meeste socialemedia links laat liggen, blijkt het opeens lastig om het thuisfront mee te laten genieten. Een goede aanleiding om de moeite te nemen om er wat mee te doen.
